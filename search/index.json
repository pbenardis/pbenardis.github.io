[{"content":"Καλώς ήρθατε στον ιστότοπο της Εμβρυικής Νευρολογίας!\nΟ τόπος αυτός δημιουργήθηκε από τον Παναγιώτη Μπεναρδή, Μαιευτήρα-Γυναικολόγο, Ειδικό στην Ιατρική Εμβρύου και στη Γυναικολογική Υπερηχογραφία, με εξειδίκευση στο Εμβρυικό Νευροϋπερηχογράφημα και σε θέματα Εμβρυικής Νευρολογίας. Ο τόπος αυτός απευθύνεται τόσο σε Μαιευτήρες-Γυναικολόγους ή Εμβρυομητρικούς ιατρούς που παρακολουθούν κυήσεις, άλλους επαγγελματίες υγείας, όσο και στο ευρύτερο κοινό.\nΌταν από τις εξετάσεις προγεννητικού ελέγχου (πχ υπερηχογραφήματα) ή το προηγούμενο ιστορικό τίθεται θέμα που αφορά στο Κεντρικό Νευρικό Σύστημα (ΚΝΣ) του εμβρύου (δηλ. τον εγκέφαλο και τη σπονδυλική στήλη/νωτιαίο μυελό), ο ιατρός και οι γονείς στη προσπάθειά τους να δώσουν γρήγορο τέλος στην αγωνία που τους διακατέχει, σπεύδουν να κάνουν συνήθως Μαγνητική Τομογραφία Εμβρύου (MRI). Όμως το MRI στα έμβρυα δεν έχει τα ίδια καλά αποτελέσματα όπως στα παιδιά ή στους ενήλικες. Αυτό συμβαίνει γιατί τα έμβρυα κινούνται την ώρα της εξέτασης, ενώ και η θέση τους δεν είναι πάντα η ιδανική. Παράλληλα η ανατομία του εμβρυικού εγκεφάλου είναι διαφορετική από αυτή των παιδιών/ενηλίκων και κυρίως αλλάζει σημαντικά με την πάροδο των εβδομάδων της κύησης. Έτσι εκτός του κατάλληλου εξοπλισμού, χρειάζονται και έμπειροι Ακτινοδιαγνώστες (Ακτινολόγοι) με ειδική εκπαίδευση στην απεικόνιση των εμβρύων. Αυτές οι προυποθέσεις λείπουν ακόμη από τα περισσότερα ακτινολογικά κέντρα της χώρας μας.\nΌλες οι διεθνείς μελέτες έχουν δείξει ότι το Εμβρυικό Νευροϋπερηχογράφημα δηλ. το ειδικό και στοχευμένο υπερηχογράφημα του ΚΝΣ του εμβρύου, είναι η πλέον κατάλληλη εξέταση πρώτης γραμμής για προβλήματα που αφορούν στο ΚΝΣ του εμβρύου. Το υπερηχογράφημα αυτό διενεργείται πλέον και στη χώρα μας από τον κο Μπεναρδή. Στο κέντρο μας υπάρχει ο κατάλληλος σύγχρονος εξοπλισμός, οι ειδικές ρυθμίσεις του μηχανήματος υπερήχων, το ειδικό λογισμικό καταγραφής των μετρήσεων και τέλος το έμπειρο προσωπικό ώστε η εξέταση να αποδίδει αποτελέσματα εφάμιλλα με τα αντίστοιχα διεθνή κέντρα. Η εξέταση αυτή μας επιτρέπει να μελετήσουμε λεπτομερώς την ανατομία του ΚΝΣ και στη συνέχεια να δώσουμε στον ιατρό και στους γονείς μια λεπτομερή διάγνωση αλλά και τη πρόγνωση δηλ. πως περιμένουμε να επηρεάσει το συγκεκριμένο πρόβλημα τη μελλοντική ζωή του παιδιού. Η μελέτη αυτών των θεμάτων απαιτεί συχνά διεπιστημονική ομάδα εργασίας δηλ. τη συμβολή και άλλων ειδικοτήτων (πχ γενετιστών, παιδονευρολόγων κλπ) με τις οποίες συνεργαζόμαστε.\nΣε περίπτωση λοιπόν που σας απασχολεί κάποιο σχετικό με το ΚΝΣ του εμβρύου ζήτημα μπορείτε να βρείτε σε αυτόν τον ιστότοπο όλες τις πληροφορίες που θα σας βοηθήσουν να επιλύσετε γρήγορα και σωστά το πρόβλημά σας. Δεν πρέπει τέλος να ξεχνάμε ότι αυτά τα θέματα υγείας του αγέννητου μωρού, δημιουργούν σημαντικό άγχος και αβεβαιότητα στους γονείς.\nΣτα πλαίσια αυτά σκοπός μας πάντα είναι η επίλυση του προβλήματος σας με βάση την ανθρωπιά και την ενσυναίσθηση!\n","date":"2025-06-25T15:48:36Z","image":"https://pbenardis.github.io/p/%CE%BA%CE%B1%CE%BB%CF%8E%CF%82-%CE%AE%CF%81%CE%B8%CE%B1%CF%84%CE%B5/welcome_hu_6728d115a790c20b.png","permalink":"https://pbenardis.github.io/p/%CE%BA%CE%B1%CE%BB%CF%8E%CF%82-%CE%AE%CF%81%CE%B8%CE%B1%CF%84%CE%B5/","title":"Καλώς ήρθατε!"},{"content":"Λεπτομερείς ενδείξεις παραπομπής για εμβρυικό νευροϋπερηχογράφημα, όπως αυτές προκύπτουν από τις διεθνείς κατευθυντήριες οδηγίες και την καθ\u0026rsquo;ημέρα κλινική πράξη:\nΥποψία ανωμαλίας του ΚΝΣ στο υπερηχογράφημα ρουτίνας (Β\u0026rsquo;Επιπέδου ή Doppler ή άλλο), όπως για παράδειγμα:\nήπια διάταση πλαγίων κοιλιών εγκεφάλου (μεγαλύτερη ή ίση των 10 mm) σοβαρή διάταση πλαγίων κοιλιών εγκεφάλου (μεγαλύτερη ή ίση των 15 mm) κύστεις χοριοειδών πλεγμάτων που είναι μεγάλου μεγέθους (μεγαλύτερες ή ίσες των 10 mm) ή σε ασυνήθιστη θέση (πχ πρόσθιες) ή που επιμένουν στο 3ο τρίμηνο απουσία του μεσολοβίου (μερική ή πλήρης ή ασαφής απεικόνιση) απουσία ή ασαφής απεικόνιση της κοιλότητας του διαφανούς διαφράγματος (CSP) μικροκεφαλία ή μεγαλοκεφαλία ή ανώμαλο σχήμα κεφαλής μεγάλη παρεγκεφαλιδοπρομηκική δεξαμενή (mega cisterna magna- μεγαλύτερη ή ίση των 10 mm) μικρή παρεγκεφαλιδοπρομηκική δεξαμενή (cisterna magna- μικρότερη των 2 mm) κυστική διάταση στον οπίσθιο βόθρο ή έλλειμμα στο σκώληκα της παρεγκεφαλίδας (Dandy-Walker, Blake\u0026rsquo;s pouch cyst κλπ) υποπλασία παρεγκεφαλίδας (μικρό TCD) ή ανώμαλο σχήμα παρεγκεφαλίδας (σχήμα μπανάνας, αποπλατυσμένη κλπ) κυστικές περιοχές στο παρέγχυμα ή σε οποιοδήποτε σημείο του εγκεφάλου υπερηχογενείς ή υποηχογενείς περιοχές σε οποιοδήποτε σημείο του εγκεφάλου που δεν αναμένονται ανισοκατανομή σε οποιαδήποτε δομή μεταξύ των 2 ημισφαιρίων του εγκεφάλου ανώμαλη αγγείωση (αυξημένη αγγείωση, αγγειακή δομή σε σημείο του εγκεφάλου που δεν αναμένεται ή απουσία αγγείου) υποψία ανωμαλίας του φλοιού του εγκεφάλου (πχ ρηχή σχισμή του Sylvius, πολύ ομαλός φλοιός) παρουσία κυστικής περιοχής στην οσφυική μοίρα της σπονδυλικής στήλης Υποψία ανωμαλίας του ΚΝΣ στο υπερηχογράφημα αυχενικής διαφάνειας, όπως για παράδειγμα:\nπαρουσία 2 (αντι 3) υποηχογενών περιοχών στον οπίσθιο βόθρο στο πλάνο μέτρησης της αυχενικής διαφάνειας (μέση οβελιαία τομή) παρουσία κυστικής περιοχής στην οσφυική μοίρα της σπονδυλικής στήλης μεγάλα χοριοειδή πλέγματα (καταλαμβάνουν όλο τον εγκέφαλο και υπάρχει ελάχιστο υγρό) μικρά χοριοειδή πλέγματα (υπάρχει πολύ υγρό) κύστεις χοριοειδών πλεγμάτων οποιουδήποτε μεγέθους και εντόπισης κυστική διάταση στον οπίσθιο βόθρο ή ασαφής απεικόνιση οπίσθιου βόθρου (στη θέση που μελλοντικά θα αναπτυχθεί η παρεγκεφαλίδα) Υποψία άλλης ανωμαλίας στο υπερηχογράφημα ρουτίνας (Β\u0026rsquo;Επιπέδου ή Doppler ή άλλο) που μπορεί να σχετίζεται με ανωμαλία του ΚΝΣ, όπως για παράδειγμα:\nραιβοϊπποποδία ελαττωμένη κινητικότητα άκρων σημαντικού βαθμού υδράμνιο απουσία καταποτικών κινήσεων απουσία απεικόνισης ή δυσχερής απεικόνιση στομάχου ανωμαλίες προσώπου (πχ μικρή ή μεγάλη απόσταση οφθαλμών, αδιαφανείς φακοί, ανωμαλίες οδόντων) Έμβρυο με συγγενή καρδιοπάθεια, όπως για παράδειγμα:\nσύνδρομο υποπλαστικής αριστερής καρδιάς, στένωση αορτικής βαλβίδας, υποπλαστικό αορτικό τόξο / στένωση αορτής στένωση / ατρησία πνευμονικής βαλβίδας, τετραλογία Fallot, ανωμαλία Ebstein, ατρησία τριγλώχινας διπλοέξοδη δεξιά κοιλία, μονή κοιλία, κοινός αρτηριακός κορμός, μετάθεση μεγάλων αρτηριών μυοκαρδιοπάθεια, όγκοι καρδιάς Οικογενειακό ιστορικό κληρονομικής ανωμαλίας ΚΝΣ, όπως για παράδειγμα:\nγονείς που έχουν γεννηθεί με πάθηση του ΚΝΣ ή παρουσιάζουν αντίστοιχα συμπτώματα από την παιδική ηλικία (πχ επιληπτικούς σπασμούς, δυσκολία βάδισης ομιλίας κλπ) συγγενής που γεννήθηκε με νοητική υστέρηση Προηγούμενη κύηση με ανωμαλία ΚΝΣ:\nπροηγούμενη κύηση όπου έγινε διακοπή για ανωμαλία του ΚΝΣ ή γεννήθηκε το νεογνό και έγινε διάγνωση ανωμαλίας ΚΝΣ Μονοχοριακά δίδυμα\nΣακχαρώδης διαβήτης κύησης που δεν ρυθμίζεται εύκολα ή προϋπάρχων ΣΔ (τύπου Ι ή ΙΙ)\nΥποψία συγγενούς λοίμωξης (από τον ορολογικό έλεγχο, από εύρημα σε προηγούμενο υπερηχογράφημα, από την κλινική εικόνα, από εύρημα σε αμνιοπαρακέντηση), όπως για παράδειγμα:\nλοίμωξη από κυτταρομεγαλοϊό (CMV), τοξόπλασμα, ερυθρά, έρπη, zika virus Έκθεση σε φάρμακα (συμπεριλαμβανομένου και του πατέρα) και άλλα τερατογόνα που πιθανώς σχετίζονται με ανωμαλίες του ΚΝΣ , όπως για παράδειγμα:\nαντιεπιληπτικά (πχ βαλπροϊκό, φαινυντοΐνη, φαινοβαρβιτάλη, καρβαμαζεπίνη) αντιπηκτικά (πχ ασενοκουμαρόλη, warfarin) αντιμεταβολίτες και κυτταροστατικά ρετινοειδή αλκοόλ (περισσότερο από 2 μονάδες, δις εβδομαδιαίως) ναρκωτικά και ουσίες κατάχρησης: κοκαΐνη, οπιοειδή και designer drugs (cannabinoids, phenethylamines, phencyclidines/arylcyclohexamines, tryptamines, piperazines, pipradrols, and N-ring systems) έκθεση σε υψηλές δόσεις υδραργύρου (πχ κατανάλωση μεγαλύτερη από 50 gr/εβδομάδα ψαριών όπως ξιφίας, κόκκινος τόνος και λούτσος) Έκθεση σε υψηλές δόσεις ακτινοβολίας (μεγαλύτερης από 0,50 Gy/50 rads): πολλαπλές αξονικές τομογραφίες κοιλιάς, πυέλου, ΟΜΣΣ ή με χρήση βαρίου, ακτινοθεραπεία σε ογκολογικούς ασθενείς κλπ\nΕύρημα άγνωστης σημασίας (VUS) σε μοριακό καρυότυπο που έγινε για οποιαδήποτε άλλη ένδειξη\nΔυσχερής απεικόνιση ΚΝΣ σε προηγούμενο υπερηχογράφημα λόγω αυξημένου ΒΜΙ της μητέρας (μητέρα υπέρβαρη ή παχύσαρκη):\nεκτός της δυσχερούς απεικόνισης, οι έγκυες με αυξημένο ΒΜΙ έχουν και αυξημένη πιθανότητα συγγενών ανωμαλιών Υποψία ανωμαλίας του φλοιού του εγκεφάλου, σε έμβρυα με σοβαρού βαθμού καθυστέρηση αύξησης (IUGR / FGR) ή σε έμβρυα μετά από σύλληψη με εξωσωματική (IVF)\nΜη ικανοποιητική εξέταση ΚΝΣ σε προηγούμενο υπερηχογράφημα για οποιοδήποτε λόγο\nΕπιθυμία γονέων\nMalinger G, Paladini D, Haratz KK, Monteagudo A, Pilu G, Timor-Tritsch IE. ISUOG Practice Guidelines (updated): sonographic examination of the fetal central nervous system. Part 1: performance of screening examination and indications for targeted neurosonography. Ultrasound Obstet Gynecol 2020; 56: 476–484. https://obgyn.onlinelibrary.wiley.com/doi/10.1002/uog.22145\nFetal Medicine Barcelona. Protocols in Maternal-Fetal Medicine. https://fetalmedicinebarcelona.org/wp-content/uploads/2024/11/21-FETAL-NEUROSONOGRAPHY-CLINICAL-GUIDE-act.-2023.pdf\nCDC Radiation Emergencies. Radiation and Pregnancy: Information for Clinicians. https://www.cdc.gov/radiation-emergencies/hcp/clinical-guidance/pregnancy.html\n","date":"2025-03-28T18:33:23Z","image":"https://pbenardis.github.io/p/%CE%B5%CE%BD%CE%B4%CE%B5%CE%AF%CE%BE%CE%B5%CE%B9%CF%82/ventriculomegaly_hu_87368a26eabe66fe.png","permalink":"https://pbenardis.github.io/p/%CE%B5%CE%BD%CE%B4%CE%B5%CE%AF%CE%BE%CE%B5%CE%B9%CF%82/","title":"Ενδείξεις"},{"content":"Για να κλείσετε ραντεβού για εμβρυικό νευροϋπερηχογράφημα μπορείτε να επικοινωνείτε μαζί μας:\nEmail: pbenardis@proton.me Τηλ: +30 6945779539 Παρακαλώ σημειώστε ότι θα πρέπει να μας αποστέλλονται εκ των προτέρων όλες οι προηγούμενες εξετάσεις, ενδεικτικά:\nυπερηχογραφήματα αυχενικής διαφάνειας (μαζί με το βιοχημικό έλεγχο ΡΑΡΡ-Α / β-hCG), Β\u0026rsquo;Επιπέδου, τρίτου τριμήνου / Doppler γενετικές εξετάσεις (λήψη τροφοβλάστης, αμνιοπαρακέντηση) μη-επεμβατικός έλεγχος (ΝΙΡΤ) εξετάσεις αίματος για συγγενείς λοιμώξεις (τοξόπλασμα, ερυθρά, κυτταρομεγαλοϊός, έρπης), σάκχαρο αίματος / καμπύλη γλυκόζης μαγνητική τομογραφία ΚΝΣ Μετά το τέλος της εξέτασης, η γυναίκα παραπέμπεται στον εμβρυομητρικό ιατρό που την παρακολουθεί και στον ιατρό της. Υπάρχει προσωπική επικοινωνία μας μαζί τους όπου αναλύονται τα ευρήματα και η πιθανή πρόγνωση, ενώ αναφέρεται και η ενδεικνυόμενη αντιμετώπιση. Τυχόν περαιτέρω εξετάσεις (πχ αμνιοπαρακέντηση, MRI, αιματολογικές εξετάσεις κλπ) θα γίνουν από αυτούς και αφού βγούν τα αποτελέσματα θα ακολουθήσει η τελική συμβουλευτική.\n","date":"2025-03-28T18:48:12Z","image":"https://pbenardis.github.io/p/%CF%81%CE%B1%CE%BD%CF%84%CE%B5%CE%B2%CE%BF%CF%8D/appointment_hu_410c7822b97a09b8.jpg","permalink":"https://pbenardis.github.io/p/%CF%81%CE%B1%CE%BD%CF%84%CE%B5%CE%B2%CE%BF%CF%8D/","title":"Ραντεβού"},{"content":"Η αξιολόγηση ρουτίνας του εμβρυϊκού εγκεφάλου πραγματοποιείται κατά τη διάρκεια της ανατομικής εξέτασης του δευτέρου τριμήνου (υπερηχογράφημα Β Επιπέδου) καθώς σε μικρότερο βαθμό στο 3ο τρίμηνο (υπερηχογράφημα Doppler). Η εξέταση αυτή πραγματοποιείται με διακοιλιακή σάρωση σε 3 εγκάρσια επίπεδα, δηλαδή το διακοιλιακό, το διαθαλαμικό και το διαπαρεγκεφαλιδικό.\nΤο στοχευμένο εμβρυικό νευροϋπερηχογράφημα, είναι μια ειδική, λεπτομερής και διαγνωστική εξέταση του εμβρυϊκού εγκεφάλου που πραγματοποιείται κατά προτίμηση με διακολπικό υπερηχογράφημα υψηλής ανάλυσης μέσω των πηγών του κρανίου, παρέχοντας πολυεπίπεδη εκτίμηση της ανατομίας του εγκεφάλου όπου εκτός της εξέτασης σε εγκάρσια επίπεδα, παρέχει εκτεταμένη αξιολόγηση σε πολλαπλά διαδοχικά στεφανιαία και οβελιαία επίπεδα . Έχει μεγαλύτερη διαγνωστική ικανότητα για εμβρυϊκές εγκεφαλικές δυσπλασίες σε σύγκριση με τη συνήθη διακοιλιακή εξέταση στα εγκάρσια επίπεδα. Η εξέταση περιλαμβάνει επίσης και πολυεπίπεδη αξιολόγηση της σπονδυλικής στήλης / νωτιαίου μυελού.\nΜεταξύ άλλων περιλαμβάνονται δομές όπως η κοιλότητα του διαφανούς διφράγματος, το μεσολόβιο, ο σκώληκας της παρεγκεφαλίδας, η 3η και η 4η κοιλία, η φλέβα του Γαληνού, η γαγγλιονική εξοχή, οι κερκοφόροι πυρήνες και το εγκεφαλικό στέλεχος, ο εγκεφαλικός φλοιός του εμβρύου, οι έλικες και οι αύλακες και το παρέγχυμα, καθώς και λεπτομερής αξιολόγηση ολόκληρου του κοιλιακού συστήματος και των περικοιλιακών περιοχών.\nΗ χρήση τρισδιάστατων (3D) υπερήχων χρησιμοποιείται επίσης συχνά στην ειδική νευροϋπερηχογραφία για την απεικόνιση των κατάλληλων διαγνωστικών επιπέδων.\nΗ εμβρυική νευροϋπερηχογραφία έχει χρησιμοποιηθεί για την επαρκή διάγνωση πολλαπλών εμβρυϊκών εγκεφαλικών παθολογιών, συμπεριλαμβανομένων των γενετικών ανωμαλιών, των εμβρυϊκών λοιμώξεων, των όγκων του εγκεφάλου, των αγγειακών προσβολών, των αγγειακών δυσπλασιών και των τραυματικών αλλοιώσεων.\nΔεδομένου ότι η ανατομία του εμβρυϊκού εγκεφάλου εξελίσσεται και μεταβάλλεται κατά τη διάρκεια της κύησης, η συσχέτιση της ανατομίας με την ηλικία κύησης αποτελεί βασικό στοιχείο που απαιτείται από τους ειδικούς στη νευροϋπερηχογραφία. Έτσι, διαφορετικές παθολογίες στην ανάπτυξη του εμβρυϊκού εγκεφάλου μπορούν να ανιχνευθούν κατάλληλα σε διαφορετικές ηλικίες κύησης.\nΗ νευροϋπερηχογραφία όχι μόνο διευκολύνει την ακριβή διάγνωση μιας μεγάλης ποικιλίας δυσπλασιών του εγκεφάλου, αλλά μας επιτρέπει επίσης να καθησυχάσουμε πολλές ανήσυχες έγκυες στις οποίες υπήρχε υποψία δυσπλασίας σε προηγούμενο υπερηχογράφημα, ενώ η λεπτομερής νευροϋπερηχογραφία επιβεβαίωσε φυσιολογική ανάπτυξη του εγκεφάλου χωρίς παθολογία.\nΠροσαρμοσμένο από: https://aiumthescan.blog/2023/12/12/fetal-neurosonography/\n","date":"2025-03-28T20:10:48Z","image":"https://pbenardis.github.io/p/%CE%B5%CE%BC%CE%B2%CF%81%CF%85%CE%B9%CE%BA%CF%8C-%CE%BD%CE%B5%CF%85%CF%81%CE%BF%CF%8B%CF%80%CE%B5%CF%81%CE%B7%CF%87%CE%BF%CE%B3%CF%81%CE%AC%CF%86%CE%B7%CE%BC%CE%B1/fetal-brain-sagittal_hu_5aa3c23bdfec77fb.png","permalink":"https://pbenardis.github.io/p/%CE%B5%CE%BC%CE%B2%CF%81%CF%85%CE%B9%CE%BA%CF%8C-%CE%BD%CE%B5%CF%85%CF%81%CE%BF%CF%8B%CF%80%CE%B5%CF%81%CE%B7%CF%87%CE%BF%CE%B3%CF%81%CE%AC%CF%86%CE%B7%CE%BC%CE%B1/","title":"Εμβρυικό νευροϋπερηχογράφημα"},{"content":"Ο εγκέφαλος του εμβρύου αναπτύσσεται γρήγορα και αλλάζει την εμφάνισή του εβδομάδα με την εβδομάδα κατά τη διάρκεια της εγκυμοσύνης. Είναι αρκετά δύσκολο να παρατηρηθεί η λεπτομερής δομή του εγκεφάλου με τη συμβατική διακοιλιακή υπερηχογραφία. Το διακολπικό υπερηχογράφημα υψηλής ανάλυσης και το τρισδιάστατο (3D) υπερηχογράφημα έχουν καθιερωθεί τόσο στις εξετάσεις στο πρώτο τρίμηνο της κύησης καθώς και στο νευροϋπερηχογράφημα. Στο δεύτερο μισό της εγκυμοσύνης είναι δυνατό να παρατηρηθεί το σύνολο των δομών του εγκεφάλου με μαγνητική τομογραφία , αλλά ο διακολπικός τρισδιάστατος υπέρηχος υψηλής ανάλυσης είναι επίσης μια εξαιρετική μέθοδος για την κατανόηση της ανατομίας του εγκεφάλου. Όσον αφορά την αγγείωση του εγκεφάλου, οι κύριες αρτηρίες και φλέβες έχουν απεικονισθεί και αξιολογηθεί σε διάφορες καταστάσεις του νευρικού συστήματος. Ο διακολπικός τρισδιάστατος υπέρηχος υψηλής ανάλυσης μπορεί να δείξει ακόμη και τη λεπτομερή αγγειακή ανατομία όπως τα μυελικά αγγεία και αναμένεται να βοηθήσει σε μεγάλο βαθμό στη νευρολογική πρόγνωση σε σχέση με την αγγειακή ανάπτυξη κατά την εμβρυϊκή περίοδο.\nPooh, Ritsuko K. \u0026ldquo;Normal anatomy by three-dimensional ultrasound in the second and third trimesters.\u0026rdquo; Seminars in Fetal and Neonatal Medicine. Vol. 17. No. 5. WB Saunders, 2012.\n","date":"2025-03-30T10:54:57Z","image":"https://pbenardis.github.io/p/3d-%CE%BD%CE%B5%CF%85%CF%81%CE%BF%CF%8B%CF%80%CE%B5%CF%81%CE%B7%CF%87%CE%BF%CE%B3%CF%81%CE%AC%CF%86%CE%B7%CE%BC%CE%B1/3d_hu_4808fd967bdd7ba3.png","permalink":"https://pbenardis.github.io/p/3d-%CE%BD%CE%B5%CF%85%CF%81%CE%BF%CF%8B%CF%80%CE%B5%CF%81%CE%B7%CF%87%CE%BF%CE%B3%CF%81%CE%AC%CF%86%CE%B7%CE%BC%CE%B1/","title":"3D νευροϋπερηχογράφημα"},{"content":"This is the website of Mr. Panagiotis Benardis, Consultant in Obstetrics and Gynecology, specialised in Fetal Medicine and Gynecological Ultrasound. He is the holder of Diploma in Fetal Medicine (FMF, London) and IOTA Certificate (IOTA Group, Leuven, Belgium). He is the Head of the Fetal Neurology Department of IASO Hospital, Athens, Greece. Bio: https://www.linkedin.com/in/pbenardis/\nFetal Neurology is the field of Maternal-Fetal Medicine that deals with congenital anomalies of the Central Nervous System (CNS) i.e. the brain and spinal cord of the fetus.\nThe fetal neurosonogram is a dedicated ultrasound of the CNS of the fetus. It is performed by a doctor who is specialized in this examination and who can diagnose the majority of fetal CNS anomalies accurately. It is usually performed with a combination of transabdominal and transvaginal imaging, including the use of color Doppler and 3D/4D ultrasound.\nA review of pregnant women\u0026rsquo;s medical history and examinations is carried out, and then the neurosonogram is performed, based on which the assessment for the diagnosis is provided. The need for additional examinations (genetic testing, magnetic resonance imaging, lab tests for infections etc) is assessed and at the end all the data is collected and, with the aid of a pediatric neurologist, an accurate diagnosis and prognosis is provided. The parents and the treating physician are informed about the short-term and long-term prognosis, in order to have the best possible insight on their pregnancy.\nThe indications for a fetal neurosonogram are:\nSuspected CNS anomaly on the routine ultrasound scan Suspected CNS anomaly on the nuchal translucency scan Family history of hereditary CNS anomaly Previous pregnancy with CNS anomaly Monochorionic twins Fetus with congenital heart anomaly Suspected congenital infection Exposure to medication possibly associated with CNS anomalies (including both parents) Variants of unknown significance on a cromosome microarray analysis result Inadequate visualisation of the CNS in previous ultrasound scans due to maternal high Body Mass Index (BMI) Parental request Contact:\nEmail: pbenardis@proton.me\nMob: +30 6945779539\nIn order to book an appointment, all previous tests (ultrasounds, genetic tests, MRI, blood tests, etc.) should be sent to the doctor in advance.\n","date":"2025-04-04T06:36:35Z","image":"https://pbenardis.github.io/p/english/english_hu_9006963804b9c933.jpg","permalink":"https://pbenardis.github.io/p/english/","title":"English"},{"content":"Χρήσιμοι σύνδεσμοι:\nISUOG (International Society of Ultrasound in Obstetrics and Gynecology) Practice Guidelines: sonographic examination of the fetal central nervous system, part 1 ISUOG (International Society of Ultrasound in Obstetrics and Gynecology) Practice Guidelines: sonographic examination of the fetal central nervous system, part 2 WAPM (World Association of Perinatal Medicine) Practice Guidelines: Fetal central nervous system examination ","date":"2025-03-28T05:18:03Z","image":"https://pbenardis.github.io/p/%CF%83%CF%8D%CE%BD%CE%B4%CE%B5%CF%83%CE%BC%CE%BF%CE%B9/links_hu_156efcbcf5731c81.jpg","permalink":"https://pbenardis.github.io/p/%CF%83%CF%8D%CE%BD%CE%B4%CE%B5%CF%83%CE%BC%CE%BF%CE%B9/","title":"Σύνδεσμοι"},{"content":" Αθήνα Τμήμα Εμβρυικής Νευρολογίας\n","date":"2025-03-31T07:36:51Z","image":"https://pbenardis.github.io/p/%CF%83%CF%85%CE%BD%CE%B5%CF%81%CE%B3%CE%B1%CF%83%CE%AF%CE%B5%CF%82/hospital_hu_4fe53f9c29e7f8fa.jpg","permalink":"https://pbenardis.github.io/p/%CF%83%CF%85%CE%BD%CE%B5%CF%81%CE%B3%CE%B1%CF%83%CE%AF%CE%B5%CF%82/","title":"Συνεργασίες"},{"content":"Η εμβρυική νευρολογία είναι ένα νέο πεδίο προγεννητικής διάγνωσης σε συνδυασμό με την επέκταση του πεδίου της παιδονευρολογίας στην εμβρυϊκή ζωή. Στο πεδίο αυτό επιστήμονες από συγγενείς ειδικότητες συνεργάζονται για τη διάγνωση και διαχείριση περιστατικών όπου έμβρυα και μετέπειτα νεογνά, παρουσιάζουν παθήσεις του κεντρικού νευρικού συστήματος (ΚΝΣ) δηλαδή του εγκεφάλου και της σπονδυλικής στήλης.\nΗ διεπιστημονική ομάδα της εμβρυικής νευρολογίας αποτελείται κυρίως από:\nΜαιευτήρες-Γυναικολόγους με ειδικότητα στην Ιατρική Εμβρύου (Εμβρυομητρική Ιατρική) Παιδονευρολόγους Γενετιστές Ακτινοδιαγνώστες Παίδων (Παιδοακτινολόγους) με ειδικότητα στη νευροαπεικόνιση εμβρύων (MRI εμβρύων) Κάθε άλλο επαγγελματία υγείας (μαίες, ψυχολόγους κλπ) που μπορούν να συνεισφέρουν στη συμβουλευτική και στην υποστήριξη των γονέων Η ομάδα αυτή συνεργάζεται αρμονικά τόσο με τον εμβρυομητρικό ιατρό όσο και με το θεράποντα Μαιευτήρα-Γυναικολόγο που παρακολουθούν την έγκυο και την παρέπεμψαν για τη διερεύνηση της πάθησης.\nΣχετική παρουσίαση στο ΙΑΣΩ Αθήνας (2023):\n","date":"2025-03-30T12:43:23Z","image":"https://pbenardis.github.io/p/%CE%B5%CE%BC%CE%B2%CF%81%CF%85%CE%B9%CE%BA%CE%AE-%CE%BD%CE%B5%CF%85%CF%81%CE%BF%CE%BB%CE%BF%CE%B3%CE%AF%CE%B1/fetal-neurology_hu_1bd7b7934d60755d.png","permalink":"https://pbenardis.github.io/p/%CE%B5%CE%BC%CE%B2%CF%81%CF%85%CE%B9%CE%BA%CE%AE-%CE%BD%CE%B5%CF%85%CF%81%CE%BF%CE%BB%CE%BF%CE%B3%CE%AF%CE%B1/","title":"Εμβρυική νευρολογία"},{"content":"Με βάση τις κατευθυντήριες οδηγίες της Ελληνικής Εταιρείας Υπερήχων στη Μαιευτική και Γυναικολογία, στις περισσότερες παθήσεις του ΚΝΣ όπου χρειάζεται γενετικός έλεγχος συνιστάται αλληλούχιση εξωνίων (Whole Exome Sequencing- WES) σε δείγμα αμνιακού υγρού ή τροφοβλάστης μετά από αμνιοπαρακέντηση ή λήψη τροφοβλάστης. Η μη επεμβατική εξέταση ΝΙΡΤ ή cfDNA δεν συνιστάται διότι δεν είναι διαγνωστική.\nhttps://www.hellenicultrasound.gr/images/hellenicultrasound/sinedria/NGS-WES-MARCH-2024.pdf\n","date":"2025-03-30T11:57:39Z","image":"https://pbenardis.github.io/p/%CE%B3%CE%B5%CE%BD%CE%B5%CF%84%CE%B9%CE%BA%CE%AE/dna_hu_c16dd019693cc24.jpg","permalink":"https://pbenardis.github.io/p/%CE%B3%CE%B5%CE%BD%CE%B5%CF%84%CE%B9%CE%BA%CE%AE/","title":"Γενετική"},{"content":"Η μαγνητική τομογραφία εμβρύου επιτρέπει εξαιρετικά λεπτομερή απεικόνιση του εμβρύου στη μήτρα, καθώς και των εξωεμβρυϊκών δομών. Με μια συστηματική προσέγγιση και ενδελεχή γνώση των αναπτυσσόμενων εγκεφαλικών δομών, η μαγνητική τομογραφία εμβρύου είναι αποτελεσματική στην ανίχνευση τόσο των λεπτών ανωμαλιών του εμβρυϊκού εγκεφάλου καθώς και στην αξιολόγηση των σύνθετων βλαβών. Η μαγνητική τομογραφία εμβρύου βοηθά επίσης στη διαχείριση της ασθενούς και στη λήψη αποφάσεων για τη θεραπεία.\nWeisstanner, C., Kasprian, G., Gruber, G. M., Brugger, P. C., \u0026amp; Prayer, D. (2015). MRI of the fetal brain. Clinical neuroradiology, 25, 189-196.\nΗ στοχευμένη νευροϋπερηχογραφία είναι εξίσου καλή με τη μαγνητική τομογραφία στη διάγνωση των ανωμαλιών του εγκεφάλου του εμβρύου. Στις περισσότερες περιπτώσεις η μαγνητική τομογραφία επιβεβαιώνει την υπερηχογραφική διάγνωση. Σε μια μειοψηφία περιπτώσεων, η κάθε μέθοδος παρέχει πρόσθετες/διαφορετικές πληροφορίες. Ο κύριος ρόλος της μαγνητικής τομογραφίας είναι να καθησυχάσει τους γονείς σχετικά με την παρουσία ή την απουσία εγκεφαλικών ανωμαλιών.\nMalinger, G. B. S. L., Ben‐Sira, L., Lev, D., Ben‐Aroya, Z., Kidron, D., \u0026amp; Lerman‐Sagie, T. (2004). Fetal brain imaging: a comparison between magnetic resonance imaging and dedicated neurosonography. Ultrasound in Obstetrics and Gynecology: The Official Journal of the International Society of Ultrasound in Obstetrics and Gynecology, 23(4), 333-340.\nΗ μαγνητική τομογραφία εμβρύου, επιπρόσθετα του νευροϋπερηχογραφήματος, βελτιώνει τη διαγνωστική ακρίβεια στην ανίχνευση ανωμαλιών του εγκεφάλου.\nvan Doorn, M., Oude Rengerink, K., Newsum, E. A., Reneman, L., Majoie, C. B., \u0026amp; Pajkrt, E. (2016). Added value of fetal MRI in fetuses with suspected brain abnormalities on neurosonography: a systematic review and meta-analysis. The Journal of Maternal-Fetal \u0026amp; Neonatal Medicine, 29(18), 2949-2961.\n","date":"2025-03-30T09:56:02Z","image":"https://pbenardis.github.io/p/mri-%CE%BA%CE%BD%CF%83-%CE%B5%CE%BC%CE%B2%CF%81%CF%8D%CE%BF%CF%85/mri_hu_6208afddf35a145d.png","permalink":"https://pbenardis.github.io/p/mri-%CE%BA%CE%BD%CF%83-%CE%B5%CE%BC%CE%B2%CF%81%CF%8D%CE%BF%CF%85/","title":"MRI ΚΝΣ εμβρύου"},{"content":"Όροι χρήσης Κάθε επισκέπτης ή χρήστης του παρόντος ιστότοπου οφείλει, πριν από την επίσκεψη ή τη χρήση των σελίδων, να διαβάσει και να μελετήσει προσεκτικά τους όρους χρήσης ως ακολούθως. Σε περίπτωση διαφωνίας του, οφείλει να μην κάνει χρήση τους. Ειδάλλως τεκμαίρεται ότι αποδέχεται ρητά και ανεπιφύλακτα τους εν λόγω όρους χρήσης και παραχωρεί τη συγκατάθεση του. Οι κάτωθι όροι χρήσης ισχύουν για το σύνολο του περιεχομένου του ιστότοπου μας.\nΔικαιώματα πνευματικής και βιομηχανικής ιδιοκτησίας Το σύνολο του περιεχομένου του παρόντος ιστότοπου συμπεριλαμβανομένων, ενδεικτικά αλλά όχι περιοριστικά, κειμένων, ειδήσεων, γραφικών, φωτογραφιών, σχεδιαγραμμάτων, απεικονίσεων, παρεχόμενων υπηρεσιών, και γενικά κάθε είδους αρχείων αποτελεί αντικείμενο πνευματικής ιδιοκτησίας και διέπεται από τις εθνικές, ευρωπαϊκές και διεθνείς διατάξεις περί Πνευματικής Ιδιοκτησίας, με εξαίρεση τα ρητώς αναγνωρισμένα δικαιώματα τρίτων. Συνεπώς, απαγορεύεται ρητά η αναπαραγωγή, αναδημοσίευση, αντιγραφή, αποθήκευση, πώληση, μετάδοση, διανομή, έκδοση, εκτέλεση, \u0026ldquo;φόρτωση (download)\u0026rdquo;, μετάφραση, τροποποίηση με οποιονδήποτε τρόπο, τμηματικά η περιληπτικά χωρίς τη ρητή προηγούμενη έγγραφη συναίνεση του Δικαιούχου.\nΚατατεθειμένα σήματα και επωνυμίες που περιλαμβάνονται στη παρούσα ιστοσελίδα αποτελούν κατοχυρωμένα εμπορικά σήματα και προστατεύονται από τις ανωτέρω διατάξεις Πνευματικής ιδιοκτησίας.\nΚατ\u0026rsquo; εξαίρεση, επιτρέπεται η μεμονωμένη αποθήκευση και αντιγραφή τμημάτων του περιεχομένου σε απλό προσωπικό υπολογιστή για αυστηρά προσωπική χρήση, χωρίς πρόθεση εμπορικής ή άλλης εκμετάλλευσης και πάντα υπό την προϋπόθεση της αναγραφής της πηγής προέλευσής του, χωρίς αυτό να σημαίνει καθ\u0026rsquo; οιονδήποτε τρόπο παραχώρηση δικαιωμάτων πνευματικής ιδιοκτησίας. Ό,τι άλλο περιλαμβάνεται στις ηλεκτρονικές σελίδες του παρόντος ιστότοπου και αποτελεί κατοχυρωμένα σήματα και προϊόντα πνευματικής ιδιοκτησίας τρίτων ανάγεται στη δική τους σφαίρα ευθύνης και ουδόλως έχει να κάνει με τον παρόντα ιστότοπο.\nΥποχρεώσεις επισκέπτη/χρήστη Ο επισκέπτης/ χρήστης του παρόντος ιστότοπου υποχρεούται να συμμορφώνεται με τις κείμενες διατάξεις του ελληνικού, ευρωπαϊκού και διεθνούς δικαίου και τη σχετική νομοθεσία. Επιπλέον οφείλει να απέχει από κάθε παράνομη και καταχρηστική χρήση του περιεχομένου και των υπηρεσιών του παρόντος ιστότοπου. Οιαδήποτε ζημία προκληθεί στον ανωτέρω ιστότοπο από τον επισκέπτη/ χρήστη λόγω κακής και αθέμιτης χρήσης των σχετικών υπηρεσιών, ανάγεται αποκλειστικά στη σφαίρα ευθύνης του. Σε περίπτωση άσκησης οποιαδήποτε αγωγής, αξίωσης, διοικητικής ή δικαστικής, απορρέουσα από οποιασδήποτε μορφής παράβασης του χρήστη, κατά του παρόντος Δικτυακού τόπου, ο τελευταίος αναλαμβάνει την υποχρέωση αφενός να παρέμβει στη σχετική δικαστική διαδικασία και αφετέρου να αποζημιώσει το Δικτυακό τόπο στην περίπτωση που υποχρεωθεί σε καταβολή αποζημίωσης ή άλλης δαπάνης.\nΙατρικές πληροφορίες/ασθένειες Όλες τις πληροφορίες που βρίσκονται καταχωρημένες σε αυτόν τον δικτυακό τόπο για φαρμακευτικά προϊόντα, επεμβάσεις ή ασθένειες προορίζονται για γενική πληροφόρηση. Όλα τα φαρμακευτικά προϊόντα που μπορεί να αναφέρονται, είναι διαθέσιμα μόνο με συνταγή επαγγελματία υγείας, ο οποίος έχει την δικαιοδοσία να χορηγεί φαρμακευτικά προϊόντα. Οι πληροφορίες που παρέχονται δεν αποτελούν πλήρη ιατρική πληροφόρηση. Σε περίπτωση που πάσχετε από κάποιο νόσημα, οφείλετε να επισκεφτείτε έγκαιρα τον ιατρό σας. Ο παρόν δικτυακός τόπος δεν παρέχει σε καμία περίπτωση προσωπική ιατρική διάγνωση ή εξειδικευμένη θεραπευτική συμβουλή. Πρέπει πάντα να έχετε ολοκληρωμένη ιατρική πληροφόρηση σχετικά με οποιαδήποτε ασθένεια ή θεραπεία (συμπεριλαμβανομένων των ευεργετικών ιατρικών χρήσεων και των πιθανών ανεπιθύμητων ενεργειών) συζητώντας σχετικά με τον θεράποντα ιατρό σας, ο οποίος είναι και ο αποκλειστικά υπεύθυνος για την πρόληψη, ακριβή διάγνωση και θεραπεία που σας αφορά. Ο παρόν ιστότοπος ΔΕΝ υποκαθιστά σε καμιά περίπτωση τον θεράποντα ιατρό σας.\nΟ παρόν δικτυακός τόπος παρέχει τυχόν πληροφορίες και απαντήσεις στους επαγγελματίες υγείας ή σε οποιοδήποτε τρίτο, σύμφωνα πάντα με την ελληνική ιατρική νομοθεσία και τους κώδικες δεοντολογίας της φαρμακευτικής αγοράς.\nΑποποίηση ευθύνης Ειδικότερα, παρά το γεγονός ότι καταβάλλονται εύλογες προσπάθειες, προκειμένου ο παρόν δικτυακός τόπος να περιλαμβάνει ακριβείς και σύγχρονες πληροφορίες, το περιεχόμενο μπορεί να περιέχει τεχνικές ανακρίβειες και λάθη. Για το λόγο αυτό, διατηρούμε κάθε δικαίωμα για αλλαγές, διορθώσεις ή / και βελτιώσεις στο Περιεχόμενο, στα προϊόντα και στα προγράμματα που δίνονται πληροφορίες οποιαδήποτε στιγμή χωρίς προηγούμενη προειδοποίηση. Δεδομένων των ανωτέρω, ο παρόν ιστότοπος δεν παρέχει εγγυήσεις σχετικά με την ακρίβεια του περιεχόμενου αυτού και δεν αναλαμβάνει ουδεμία ευθύνη για οποιαδήποτε λάθος, παράλειψη ή και ανακρίβειες στο περιεχόμενο του δικτυακού τόπου. Οι πληροφορίες θα πρέπει να αξιολογούνται προσεκτικά από τους επισκέπτες. Οποιοσδήποτε συμμετέχει στη δημιουργία, κατασκευή ή παροχή του δικτυακού τόπου, δε μπορεί να θεωρηθεί υπεύθυνος για οποιαδήποτε άμεση, τυχαία, επακόλουθη, έμμεση ζημία ή για οποιοδήποτε λάθος ή παράλειψη στο περιεχόμενο του δικτυακού τόπου.\nΕπίσης ο παρόν ιστότοπος ουδεμία ευθύνη αναλαμβάνει σχετικά με οποιαδήποτε βλάβη από ιούς που ίσως προσβάλλουν τον προσωπικό σας υπολογιστή ή άλλο μέρος της ιδιοκτησίας σας κατά την πρόσβαση και χρήση του δικτυακού τόπου. Ο ιστότοπος διατηρεί το δικαίωμα να διακόψει την λειτουργία αυτού του δικτυακού τόπου σε οποιαδήποτε στιγμή χωρίς προηγούμενη προειδοποίηση και χωρίς οποιαδήποτε ευθύνη.\nΣύνδεσμοι (links) Ο παρόν ιστότοπος παραπέμπει σε άλλους ιστότοπους υπό μορφή συνδέσμων (links) αλλά δε φέρει καμία ευθύνη για το περιεχόμενο και τις υπηρεσίες τους, καθώς και για τους όρους διαχείρισης και προστασίας προσωπικών δεδομένων που αυτοί χρησιμοποιούν, ούτε εγγυάται τη διαθεσιμότητά τους. Ο επισκέπτης/ χρήστης των συνδεδεμένων ιστότοπων ευθύνεται αποκλειστικά για οποιοδήποτε πρόβλημα τυχόν προκύψει λόγω του περιεχομένου ή/και των υπηρεσιών τους.\nΚοινοποιήσεις Δεδομένου ότι ο παρόν δικτυακός τόπος δύναται να καταγράφει ή να επιθεωρεί συνδιαλέξεις, συζητήσεις, κοινοποιήσεις, αποστολές, μεταβιβάσεις, ενημερωτικά δελτία και παρεμφερή υλικό, δεν φέρει ουδεμία υποχρέωση ή ευθύνη για το περιεχόμενο αυτών ούτε για οποιοδήποτε λάθος, δυσφήμιση, συκοφαντία, διαβολή, παράλειψη, ψευδολογία, βωμολοχία, βλασφημία, κίνδυνο, αποκάλυψη προσωπικών δεδομένων ή ανακρίβεια που περιέχεται στο περιεχόμενο των προαναφερθέντων.\nΑπαγορεύεται να κοινοποιείτε οποιοδήποτε παράνομο, απειλητικό, συκοφαντικό, δυσφημιστικό, άσεμνο, σκανδαλοθηρικό, βλάσφημο ή άλλο υλικό, το οποίο θα μπορούσε να συνιστά ή να ενθαρρύνει συμπεριφορές που μπορούν να θεωρηθούν ποινικά κολάσιμες πράξεις, αδικοπραξίες ή εν γένει να συνιστούν παραβιάσεις οποιασδήποτε διάταξης νόμου.\nΣυλλογή και χρήση πληροφοριών Ο παρόν ιστότοπος είναι ο μοναδικός ιδιοκτήτης των πληροφοριών που συλλέγονται στον παρόντα ιστότοπο. Η εν λόγω πληροφόρηση δε θα πωληθεί, μοιραστεί ή ενοικιαστεί προς τρίτα πρόσωπα πέραν όσων αναφέρονται στην παρούσα δήλωση. Ο ιστότοπος δύναται να συλλέγει πληροφορίες από τους επισκέπτες/ χρήστες του σε διάφορα σημεία του ιστότοπου.\nΔεδομένα προσωπικού χαρακτήρα Τα δεδομένα προσωπικού χαρακτήρα που συλλέγονται από τον παρόντα ιστότοπο χρησιμοποιούνται αποκλειστικά για τη διεκπεραίωση της - ηλεκτρονικής ή άλλης - αλληλογραφίας και σε καμία περίπτωση δεν πωλούνται, ενοικιάζονται ή καθ\u0026rsquo; οιονδήποτε τρόπο διαβιβάζονται ή/και κοινοποιούνται σε τρίτους. Εξαίρεση αποτελεί η περίπτωση κατά την οποία η κοινοποίηση των στοιχείων επιβάλλεται από ρητή διάταξη νόμου και αποκλειστικά προς τις αρμόδιες αρχές.\nΗ συλλογή, επεξεργασία και διαχείριση των προσωπικών δεδομένων από τον ιστότοπο υπόκειται στους όρους της παρούσας δήλωσης απορρήτου καθώς και στις σχετικές διατάξεις της ελληνικής νομοθεσίας και του ευρωπαϊκού δικαίου για την προστασία του ατόμου και την προστασία δεδομένων προσωπικού χαρακτήρα. Ο επισκέπτης/ χρήστης του ιστότοπου διατηρεί όλα τα δικαιώματα που απορρέουν από τις προαναφερθείσες ελληνικές και ευρωπαϊκές διατάξεις καθώς και τα δικαιώματα πρόσβασης, διόρθωσης, συμπλήρωσης και διαγραφής των προσωπικών του δεδομένων.\nΑνήλικοι έχουν πρόσβαση στο Δικτυακό μας τόπο μόνο με τη συγκατάθεση των γονέων / κηδεμόνων τους και δεν υποχρεούνται να γνωστοποιήσουν τα προσωπικά τους στοιχεία.\nΕπίσης, ο ιστότοπος δεν ευθύνεται για περιπτώσεις συλλογής προσωπικών δεδομένων από τους συνδεδεμένους ιστότοπους. Η παρούσα δήλωση απορρήτου ισχύει μόνο για τα δεδομένα προσωπικού χαρακτήρα που συλλέγονται, επεξεργάζονται και διαχειρίζονται από τον παρόντα ιστότοπο.\nΦάκελοι καταχωρήσεων (log files) Ο παρόν ιστότοπος χρησιμοποιεί τις IP διευθύνσεις (Internet Protocol) για την εξαγωγή στατιστικών συμπερασμάτων που αφορούν στην επισκεψιμότητα και τη διαχείριση του ιστότοπου. Οι IP διευθύνσεις σε καμία περίπτωση δε συνδέονται με προσωπικά δεδομένα του επισκέπτη/ χρήστη του ιστότοπου.\nΑσφάλεια Ο παρόν ιστότοπος λαμβάνει κάθε αναγκαίο μέτρο για την ασφάλιση των δεδομένων των επισκεπτών/ χρηστών του. Οι προσωπικές πληροφορίες που υποβάλει ο επισκέπτης/ χρήστης μέσω του ιστότοπου προστατεύονται συγχρόνως online και offline.\nΓνωστοποίηση αλλαγών Ο παρόν ιστότοπος διατηρεί το δικαίωμα αλλαγής των ανωτέρω όρων μέσα στο υφιστάμενο ή και ενδεχόμενο νομικό πλαίσιο. Καμία τροποποίηση των όρων της συγκεκριμένης σύμβασης δε θα λαμβάνεται υπόψη και δε θα αποτελεί τμήμα αυτής, εάν δεν έχει διατυπωθεί εγγράφως και δεν έχει ενσωματωθεί σε αυτή.\nΣε περίπτωση που οι ανωτέρω όροι υποστούν οποιαδήποτε μεταβολή, ο ιστότοπος θα ενημερώνει τους επισκέπτες/ χρήστες του με ανακοινώσεις μέσω του ιστότοπου.\nΕφαρμοστέο δίκαιο και λοιποί όροι Η παρούσα σύμβαση χρήσης διέπεται από τις διατάξεις του Ελληνικού και Διεθνούς Δικαίου, καθώς και τις οδηγίες και Κανονισμούς του Ευρωπαϊκού Δικαίου.\nΕρμηνεύεται βάσει των κανόνων καλής πίστης, συναλλακτικών ηθών και οικονομικού και κοινωνικού σκοπού του δικαιώματος.\nΣτην περίπτωση που κάποια διάταξη κριθεί αντίθετη προς το νόμο και ως εκ τούτου άκυρη ή ακυρώσιμη, παύει αυτοδικαίως να ισχύει, χωρίς σε καμία περίπτωση να θίγεται η ισχύς των λοιπών όρων.\nΑρμόδια δικαστήρια για τυχόν αναφυόμενες διαφορές προκύπτουσες από την λόγω σύμβασης είναι τα Δικαστήρια Αθηνών.\nΑν έχετε διαπιστώσει οποιαδήποτε προβλήματα στο περιεχόμενο του κόμβου που άπτονται νομικών ή ηθικών θεμάτων, παρακαλείσθε να μας ειδοποιήσετε στο pbenardis@proton.me για να προχωρήσουμε στην άμεση αντιμετώπισή τους.\n","date":"2025-03-28T17:54:32Z","image":"https://pbenardis.github.io/p/%CF%8C%CF%81%CE%BF%CE%B9-%CF%87%CF%81%CE%AE%CF%83%CE%B7%CF%82/law_hu_37d438f01d60a17.jpg","permalink":"https://pbenardis.github.io/p/%CF%8C%CF%81%CE%BF%CE%B9-%CF%87%CF%81%CE%AE%CF%83%CE%B7%CF%82/","title":"Όροι χρήσης"}]