---
title: "Ενδείξεις"
description: " Ενδείξεις εμβρυικού νευροϋπερηχογραφήματος"
date: 2025-03-28T18:33:23Z
image: ventriculomegaly.png
math: 
license: 
hidden: false
comments: true
weight: 1
draft: false
categories: [Ενδείξεις]
tags: ["ενδείξεις", "νευροϋπερηχογράφημα"]
---

Λεπτομερείς **ενδείξεις παραπομπής** για εμβρυικό νευροϋπερηχογράφημα, όπως αυτές προκύπτουν από τις διεθνείς κατευθυντήριες οδηγίες ή την καθ'ημέρα κλινική πράξη:

- **Υποψία ανωμαλίας του ΚΝΣ στο υπερηχογράφημα ρουτίνας (Β'Επιπέδου ή Doppler ή άλλο), όπως για παράδειγμα:**

  * ήπια διάταση πλαγίων κοιλιών εγκεφάλου (μεγαλύτερη ή ίση των 10 mm)
  * σοβαρή διάταση πλαγίων κοιλιών εγκεφάλου (μεγαλύτερη ή ίση των 15 mm)
  * κύστεις χοριοειδών πλεγμάτων που είναι μεγάλου μεγέθους (μεγαλύτερες ή ίσες των 10 mm) ή σε ασυνήθιστη θέση (πχ πρόσθιες) ή που επιμένουν στο 3ο τρίμηνο
  * απουσία του μεσολοβίου (μερική ή πλήρης ή ασαφής απεικόνιση)
  * απουσία ή ασαφής απεικόνιση της κοιλότητας του διαφανούς διαφράγματος (CSP) 
  * μικροκεφαλία ή μεγαλοκεφαλία
  * μεγάλη παρεγκεφαλιδοπρομηκική δεξαμενή (mega cisterna magna- μεγαλύτερη ή ίση των 10 mm)
  * κυστική διάταση στον οπίσθιο βόθρο ή "έλλειμμα στο σκώληκα της παρεγκεφαλίδας" (Dandy-Walker, Blake's pouch cyst κλπ)
  * υποπλασία παρεγκεφαλίδας (μικρό TCD)
  * κυστικές περιοχές στο παρέγχυμα ή σε οποιοδήποτε σημείο του εγκεφάλου
  * υπερηχογενείς ή υποηχογενείς περιοχές σε οποιοδήποτε σημείο του εγκεφάλου που δεν αναμένονται
  * ανισοκατανομή σε οποιαδήποτε δομή μεταξύ των 2 ημισφαιρίων του εγκεφάλου
  * ανώμαλη αγγείωση (αγγειακή δομή σε σημείο του εγκεφάλου που δεν αναμένεται ή απουσία αγγείου)
  * υποψία ανωμαλίας του φλοιού του εγκεφάλου (πχ ρηχή σχισμή του Sylvius, πολύ ομαλός φλοιός))

- **Υποψία ανωμαλίας του ΚΝΣ στο υπερηχογράφημα αυχενικής διαφάνειας, όπως για παράδειγμα:**

  * παρουσία 2 (αντι 3) υποηχογενών περιοχών στον οπίσθιο βόθρο στο πλάνο μέτρησης της αυχενικής διαφάνειας (μέση οβελιαία τομή)
  * παρουσία κυστικής περιοχής στην οσφυική μοίρα της σπονδυλικής στήλης
  * μεγάλα χοριοειδή πλέγματα (καταλαμβάνουν όλο τον εγκέφαλο και υπάρχει ελάχιστο υγρό)
  * μικρά χοριοειδή πλέγματα (υπάρχει πολύ υγρό)
  * κύστεις χοριοειδών πλεγμάτων οποιουδήποτε μεγέθους και εντόπισης
  * κυστική διάταση στον οπίσθιο βόθρο ή ασαφής απεικόνιση οπίσθιου βόθρου (στη θέση που μελλοντικά θα αναπτυχθεί η παρεγκεφαλίδα)

- **Υποψία άλλης ανωμαλίας στο υπερηχογράφημα ρουτίνας (Β'Επιπέδου ή Doppler ή άλλο) που μπορεί να σχετίζεται με ανωμαλία του ΚΝΣ, όπως για παράδειγμα:**

  * ραιβοϊπποποδία
  * ελαττωμένη κινητικότητα άκρων
  * σημαντικού βαθμού υδράμνιο
  * απουσία καταποτικών κινήσεων
  * απουσία απεικόνισης ή δυσχερής απεικόνιση στομάχου
  * ανωμαλίες προσώπου (πχ απόσταση οφθαλμών, αδιαφανείς φακοί, ανωμαλίες οδόντων)

- **Έμβρυο με συγγενή καρδιοπάθεια, όπως για παράδειγμα:**

  * σύνδρομο υποπλαστικής αριστερής καρδιάς, στένωση αορτικής βαλβίδας, υποπλαστικό αορτικό τόξο / στένωση αορτής
  * στένωση / ατρησία πνευμονικής βαλβίδας, τετραλογία Fallot, ανωμαλία Ebstein, ατρησία τριγλώχινας 
  * διπλοέξοδη δεξιά κοιλία, μονή κοιλία, κοινός αρτηριακός κορμός, μετάθεση μεγάλων αρτηριών
  * μυοκαρδιοπάθεια, όγκοι καρδιάς

- **Οικογενειακό ιστορικό κληρονομικής ανωμαλίας ΚΝΣ, όπως για παράδειγμα:**

  * γονείς που έχουν γεννηθεί με πάθηση του ΚΝΣ ή παρουσιάζουν αντίστοιχα συμπτώματα από την παιδική ηλικία (πχ επιληπτικούς σπασμούς, δυσκολία βάδισης ομιλίας κλπ)
  * συγγενής που γεννήθηκε με νοητική υστέρηση

- **Προηγούμενη κύηση με ανωμαλία ΚΝΣ:**

  * προηγούμενη κύηση όπου έγινε διακοπή για ανωμαλία του ΚΝΣ ή γεννήθηκε το νεογνό και έγινε διάγνωση ανωμαλίας ΚΝΣ 

- **Μονοχοριακά δίδυμα**

- **Σακχαρώδης διαβήτης κύησης που δεν ρυθμίζεται εύκολα ή προϋπάρχον ΣΔ (τύπου Ι ή ΙΙ)**

- **Υποψία συγγενούς λοίμωξης (από τον ορολογικό έλεγχο, από εύρημα σε προηγούμενο υπερηχογράφημα, από την κλινική εικόνα, από εύρημα σε αμνιοπαρακέντηση), όπως για παράδειγμα:**

  * λοίμωξη από κυτταρομεγαλοϊό (CMV), τοξόπλασμα, ερυθρά, έρπη, zika virus

- **Έκθεση σε φάρμακα που πιθανώς σχετίζονται με ανωμαλίες του ΚΝΣ (συμπεριλαμβανομένου και του πατέρα), όπως για παράδειγμα:**

  * αντιεπιληπτικά (πχ βαλπροϊκό, φαινυντοΐνη, φαινοβαρβιτόνη, καρβαμαζεπίνη)

- **Εύρημα άγνωστης σημασίας (VUS) σε μοριακό καρυότυπο που έγινε για οποιαδήποτε άλλη ένδειξη**
- **Δυσχερής απεικόνιση ΚΝΣ σε προηγούμενο υπερηχογράφημα λόγω αυξημένου ΒΜΙ της μητέρας (μητέρα υπέρβαρη ή παχύσαρκη):**

  * εκτός της δυσχερούς απεικόνισης, οι έγκυες με αυξημένο ΒΜΙ έχουν και αυξημένη πιθανότητα συγγενών ανωμαλιών

- **Υποψία ανωμαλίας του φλοιού του εγκεφάλου, σε έμβρυα με σοβαρού βαθμού καθυστέρηση αύξησης (IUGR / FGR) ή σε έμβρυα μετά από σύλληψη με εξωσωματική (IVF)**

- **Μη ικανοποιητική εξέταση ΚΝΣ σε προηγούμενο υπερηχογράφημα για οποιοδήποτε λόγο**
- **Επιθυμία γονέων**

Ενδεικτική βιβλιογραφία: *Malinger G, Paladini D, Haratz KK, Monteagudo A, Pilu G, Timor-Tritsch IE.
ISUOG Practice Guidelines (updated): sonographic examination of the fetal central nervous system. Part 1: performance of screening examination and indications for targeted neurosonography. Ultrasound Obstet Gynecol 2020; 56: 476–484. https://obgyn.onlinelibrary.wiley.com/doi/10.1002/uog.22145*